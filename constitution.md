# interface - Конституція Української спільноти 0.107

## const Визначення і константи

* Мінімальна спільнота - 2 людини.
* Головна цінність спільноти - контакт, комунікація.
* Контроль якості в спільноті забезпечується переглядом (review)
* Валюта спільноти - репутація, знання.
* Внутрішня мова спільноти - Українська.
* Головна зовнішня мова - Англійська.
* Головний інструмент спільноти - завдання (issue). В будь-якого issue є час життя, після чого він попадає в backlog. Час життя визначається в окремому документі згідно правил проектного менеджменту.
* Розподіл влади в спільноті - на кожній керівній ролі повинно бути мінімум 2+ людини. Контроль наявності 2+ людей в Operations команді виконується самою спільнотою через створення issue.
* Життєздатність - це перевірена можливість існування спільноти протягом 10 років за правилами цього документу.
* Operations - це команда 2+, яка виконує роль контролю та управління спільноти згідно цього документу.

## const Місія спільноти

* Головна мета спільноти - просування і ріст Української спільноти в світі.
* Другорядна мета - створення середовища для притоку кадрів ззовні і повернення тих, хто вже виїхав за межі України і перестав вкладати ресурси в спільноту.
* Третя мета спільноти - створення партнера всім існуючим організаціям для допомоги досягнення цілей та місії спільноти і існуючих організацій.
* Місія спільноти не має завершеності і кінця.

## final construct Безпека конституції

* Після надання даному документу версії 1.0 змінювати його заборонено.
* Дозволені окремі версії 1.x, але для створення дочірніх спільнот для реалізації планів і цілей із видимим кінцем.
* Після реалізації цілей дочірніх спільнот ресурси повертаються під роботу за правилами цього документу версії 1.0.
* Версія цього документу може бути збільшеною тільки, якщо знайдена помилка безпеки, яка заважає життєздатності спільноти. Зміни в цей документ можуть бути зроблені після тестування їх життєздатності на дочірній незалежній спільноті протягом 10 років. Якщо протягом наступних 10 років після прийняття змін в цей документ - зміна була не виправдана - відбувається повернення до версії 1.0.

## final method Безпека спільноти

* Найважливішою цінністю спільноти є власна безпека, а також життєздатність її учасників.
* Правила спільноти забезпечують відсутність концентрації відповідальності і влади в руках однієї людини.
* В випадку, якщо технічна реалізація наявних інструментів не дозволяє ділити відповідальність - інструмент повинен мати гарантований канал впливу на власника ззовні. При відсутності розподілу влади - даний учасник вважається поза межами спільноти, а інструмент - таким, що заважає місії спільноти.
* Всі продукти спільноти повинні мати канали зв’язку. Вхідне повідомлення ззовні спільноти повинно приходити на список учасників 2+.
* Якщо влада і відповідальність зосереджена в руках однієї людини або організації - завданням спільноти може бути створення ролі партнера із можливістю приєднання цієї людини або організації в спільноту і об’єднання зусиль.
* Спілкування зовнішніх систем із спільнотою повинно проводитись в форматі one2many, тобто, будь-який контакт, який хоче контактувати із спільнотою повинен зустрічатись із списком. Представник(2+) від спільноти обираються кожного разу в залежності від контакту.

## final method Життєдіяльність учасників спільноти

* Найважливішою цінністю кожного учасника спільноти є його персональна безпека і життєздатність.
* Для унеможливлення помилок цього процесу кожен учасник зобов’язаний організувати собі процес перевірки власних дій (review). Якщо поза межами спільноти це організувати неможливо - дану функцію на себе може брати сама спільнота або окремі її учасники.
* Участь у спільноті - добровільна. Вихід із спільноти - теж. За умови, що при виході із спільноти учасник зобов’язується делегувати всі підвладні робочі процеси будь-кому із спільноти.
* Якщо учасник виходить не попередивши - інші 2+, які ділять із ним владу та відповідальність повинні забезпечити формат 2+ для власної ж безпеки.

## public method Зовнішнє лице спільноти - story

* Головне завдання Operations, як першочергове - написання CV Community. В ньому прописані способи комунікації з спільнотою.
* Продуктом спільноти є звіт, report. Постійний і запланований потік звітів у всі сфери життя людства.
* Сфери описані у відповідному зовнішньому документі з правом на зміни в ньому для оптимізації процесів при умові, якщо не протирічать конституції версії 1.0

## public method Фінанси

* Обмін ресурсами між учасниками може забезпечуватись в фінансовому полі. Даний процес регулює державна система, під юриcдикцією якої знаходяться учасники. Роль спільноти в цьому процесі - сприяння і створення екології обміну.

## public method Інструменти спільноти

* Описані у відповідному дочірньому документі з правом на зміни в ньому для оптимізації процесів при умові, якщо не протирічать конституції версії 1.0

## public method Ресурси спільноти

* Описані у відповідному дочірньому документі з правом на зміни в ньому для оптимізації процесів при умові, якщо не протирічать конституції версії 1.0

## public method Емоційна карта

* Якщо даний документ і спільнота, яка працює за правилами цього документу виявляється вам загрозливою, то правила, які описані в цьому документі можуть стати вам у нагоді для позбавлення загрози.
* Якщо даний документ протирічить вашим принципам, то пункти безпеки, які описані в даному документі можуть вам допомогти укріпитись в принципах, а також укріпити спільноту, яка живе за даними правилами.
* Якщо в даному документі ви бачите помилку безпеки, і знаєте, як зруйнувати спільноту, яка працює за цим документом, то ви зможете побудувати спільноту, яка буде більш життєздатною і з часом поглинути інші, які працюють за правилами цього документу.
* Якщо даний документ вам подобається, дякуємо за те, що допомагаєте Українській спільноті.